Ogólnie:
Kolory wydają się ciekawym rozwiązaniem, niestety szybko okazuje się, że kolory nic nie oznaczają.
Brakuje komentarzy i nie wiadomo co wynika z tych wykresów.

Na plus:
Wybrane wykresy mają jakiś potencjał. Wystandaryzowanie osi OY do 500 to dobry pomysł. Łatwiej porównywać wykresy.

Na minus:
Przypadkowa i drażniąca kolejność wykresów pudełkowych.
Brak komentarzy – właściwie czy coś wynika z tych zaprezentowanych wykresów?

Inne:

Nie jest jasne jak określono pory dnia (kiedy kończy się rano/wieczór). 
Również nie jest jasne skąd ta kolejność południe, popołudnie, przedpołudnie …)
Podobnie dla dni tygodnia. Poniedziałek pomiędzy piątkiem a sobotą?
Przez obserwacje odstające te boxploty trudno porównać. Między sobą.

Obcięcie wszystkiego do 500 sekund to dobry pomysł, ale być może należałoby by tez przedstawić to na innych osiach (np. pierwiastkowych)?

Brakuje też komentarzy. Przez to nie wiadomo jaki jest główny wniosek płynący z tych wykresów?




## -------------------------
## Phase 2


Czasem nie widzę związku pomiędzy opisem a kodem.
Np. 'Znajdujemy aktywnych zwiedzających, tzn. takich, którzy odwiedzili min. 6 eksponatów, ale nie więcej niż 40:'
a pod spodem kod pokazujący jak wyglądają kwartyle.
Dopiero 4 linie niżej jest odpowiedni filtr.

W komentarzach piszą państwo co państwo robią, np. 'Patrzymy przy pomocy funkcji Shepard, czy zredukowane dane dobrze zachowują odległości pomiędzy obiektami.'.
Jest to zupełnie zbędne, bo kod tłumaczy co państwo robią.
Ale brakuje informacji co udało się państwu odczytać z tych wykresów.
Jest 'Patrzymy...' a powinno być 'Widzimy że...'


Piszą państwo 'Z wykresu dla danych ze zredukowanej przestrzeni możemy określić liczbę możliwych klastrów.'
ale nie ma informacji ile jest tych klastrów.
Co więcej, z wykresu w żaden sposób to nie wynika.

Dlaczego 5 klastrów? Dlaczego metodą k-średnich?

Później jest PAM ale bez żadnych komentarzy.

Podsumowując
Ten skrypt wygląda jak zbiór notatek bez komentarzy.
nie sposób nazwać do raportem.
Nie ma w nim żadnych wniosków,
z przeprowadzonych analiz nic nie wynika.

W pierwszej fazie pisałem 'Brakuje też komentarzy.'
Do tej fazy mam tą samą uwagę. 
Jeżeli w raporcie państwo nie interpretują wyników, nie stawiają i weryfikują hipotez to sam raport nie ma wartości, jest tylko zbiorem przypadkowych obrazków i tabel. 
Proszę poświęcić znaczeni więcej uwagi temu co i po co państwo analizują.


## -------------------------
## Phase 3

1. Proficiency in tools	

Jest wykonany histogram, jest shepard, isoMDS i pam.
Wybranie numerów medoidów dla PAM nic nie mówi. Lepiej już byłoby pokazać jak wyglądają ścieżki wskazanych użytkowników.
Wygląd tego kwiatka po mapowaniu isoMDS powinno włączyć alarm, dosyć zaskakujący jest taki wyraźny podział na cztery grupy.


2. Structure and conclusions	

Nie ma postawionych pytań badawczych. 
W rozdziale 'Jakie zmienne są skorelowane z takim ładnym klastrowaniem?' nie ma nawet zdania komentarza, trudno to nazwać raportem.

Diagnostyka nie jest wykonana poprawnie. 
Skoro piszą państwo, że grupy mają coś wspólnego z czasem przebywania na klastrach to powinna zostać wykonana analiza jak wyglądają rozkłady czasu przebywania na eksponatach w grupach opisanych przez klastry.

Struktura i opis są bardzo nieczytelne. 
Z obrazków wynika że są cztery grupy, ale zupełnie nie wiadomo z czym są one związane i jak można by je wykorzystać.


3. Adequacy

Zaproponowano własną metrykę, ale brakuje dyskusji dlaczego jest dobra, jak ma się do pozostałych metryk.
Może ona i jest lepsza, ale gdzie porównanie?

Jak ocenić sensowność tej metryki na bazie 'distances_station_manual_clustering_good_reduced[1:10, 1:10]' - te liczby przecież nic nie mówią o tej metryce.

Trudno uznać zdanie 'Rzutowanie prezentuje się bardzo ładnie:' za dyskusje czy ten sposób rzutowania był właściwy, czy metryka była właściwa.

Porównanie zależności innych zmiennych z czterema uzyskanymi klastrami lepiej robić nie na wykresie po isoMDS ale używając do tego testów/innych technik. Przykładowo aby porównać średni czas przebywania a klaster.
Do tego lepiej wykorzystać boxploty lub test dla średnich. Podobnie z liczbą odwiedzonych eksponatów.

Aby porównać dwie zmienne jakościowe lepiej wykorzystać test chi2 lub analizę korespondencji

Oceny obszarów:

80% / 30% / 40%

