
Ogólnie:
Widać spójność zaprezentowanych statystyk. Są one przemyślane i jakość ze sobą związane. Plakat ma potencjał.

Na plus:
Tytuły wykresów. Większość wykresów ma tytuł – równoważnik zdania. Jeden to pytanie (po co to pytanie?)
Estetyczne dopracowanie plakatu.

Na minus:
W środkowym wykresu pomieszane są osie. Lewe wykresy duplikują tą samą treść. Nie ma informacji czym jest numer gry.

Inne:

Ciekawostki nie są poprawne, odwiedziny dotyczą galerii regeneracja a nie całego CNK

Skąd informacja o poziomie gry dla maszyny cnk03?

Na środkowym wykresie osie są źle podpisane (odwrotnie)

Po lewej stronie są dwa wykresy, takie same. Po co umieszczać oba?

Informacja o liczbie odwiedzających osób powinna być unormowana do liczby dni gdy CNK było otwarte.



## -------------------------
## Faza 2

W łatwy sposób do raportu knitr można dodać spis treści. Bardzo ułatwi on czytanie raportu. Podobnie dobrze jest numerować wykresy i rozdziały - ułatwi to mi odnoszenie się do nich.

Słowo 'visitorów' wygląda okropnie. Zwiedzających?

Używają panie haseł typu 'Macierz ostatnich przejść visitorów' ale bez wyjaśnienia co jest w tej macierzy - trudno być pewnym. A przecież nie chodzi o to bym zgadywał co mogło być zrobione.

W samym raporcie mają Panie minimalną ilość komentarzy. 
To źle.
Bez wniosków i wyjaśnień ta sekwencja obrazków wygląda na dosyć przypadkową.

Na wykresie w rozdziale 'Liczby odwiedzonych eksponatów' osie są chyba błędnie podpisane.

Przedstawianie pierwszych dziesięciu par w rozdziale 'Popularność poszczególnych przejść' niewiele mówi.
Może pokazać macierz przejść każdy do każdego?

56 eksponatów to za dużo? więc może wybrać z nich tylko podzbiór np. 10/20 najczęściej odwiedzanych?
Obecnie pokazywanie najczęstszych par przejść nie niesie z sobą żadnej wiadomości.
A ponieważ w żaden sposób nie komentują Panie tego wyniku więc pojawia się pytanie po co go zamieszczać?

Mapy z rozdziału 'Analiza pod ścieżek' są ciekawe. 
Ale 1. czarną mapę można zamienić na szarą, by się tak nie rzucała w oczy. Ciekawsze są te kolorowe oznaczenia.
2. tę opisową statystykę uzupełniłbym modelem, testem, czymś co wyjdzie poza wyłącznie rysunek z częstymi parami.

Analiza z rozdziału 'Analiza podobieństwa odwiedzających' wygląda jak zrobiona na siłę. Co z niej wynika?
Moim zdaniem wyłącznie, że odległość nie jest najlepsza.

Po co nam prezentacja liści - zwiedzających, skoro nie jesteśmy w stanie ich z niczym skojarzyć.
O ile rysunek z mapą miał za sobą jakąś treść i odpowiadał na jakieś pytanie, tak ta analiza dendrogramów wydaje się przypadkowa.

Hipotezę z parami zwiedzających najłatwiej zweryfikować sprawdzając, czy osoby o podobnych profilach faktycznie zwiedzały centrum jednego dnia. Nie ma takiej weryfikacji.
Stwierdzenie 'Tylko metoda Warda pozwoliła na sensowny podział odwiedzających na klastry' nie broni się. Dlaczego te klastry byłyby lepsze od innych?

Później jeszcze skalowanie MDS, też oderwane od poprzednich wyników.

Podsumowując:
W całym raporcie są pewnie ciekawe wyniki, ale toną one w morzu często przypadkowych analiz.
Proszę usunąć 80% niepotrzebnych wyników (lub przenieść je do załącznika) i dopracować te 20% wartościowych.
Połączenie MDS i analizy ścieżek może być wartościowe.
Ale jeżeli wierzą Panie że to klastrowanie jest sensowne to warto 1. zrobić diagnostykę, 2. opisać każdy ze znalezionych klastrów (profile czasów odwiedzin, coś więcej niż tylko medoidy)
I przyda się uzasadnienie, dlaczego odległość na parach jest dobra,


## -------------------------
## Phase 3

1. Proficiency in tools	

Wykorzystano większość omawianych metod.
Pojawiły się reguly, pam, agnes, isoMDS, shepard, odległości z użyciem pakietu vegan, którego nie omawialiśmy.
Więc pod tym względem jest dobrze.

2. Structure and conclusions	

Czytelna struktura, sensownie opisane wyniki, dobrze doprane statystyki.

Dobrze, że wyniki dot. skalowania są w załączniku.

Dobra proporcja opisów do umieszczonych wyników.

3. Adequacy

Generalnie dobrze. 
Jest dyskusja i uzasadnienie metod, wybierane są metody z właściwych pakietów.

Wykonywanie reguł asocjacyjnych na przejściach pomiędzy parami eksponatów pozwala na umieszczenie na mapie strzałek.
O ile grupowanie na przejściach jest moim zdaniem słabym pomysłem, to dla arules jest to dobre rozwiązanie.

Najsłabiej opisana jest część 'Analiza składowych głównych dla klastrów'. 
Nie jest dla mnie jasne co ta analiza PCA miałaby dać / dała do analizy ścieżek. 
Dodatkowo, jeżeli potrzeba 6 składowych by wyjaśnić 20% zmienności, to raczej jest to sygnał, że PCA żadnej struktury nie oddaje w niskim wymiarze. A przedstawić wszystkich 6 składowych jest trudno (ta próba z kropkami jest ciekawa, ale moim zdaniem nieczytelna).


Punkty:

100% / 100% / 90%

