Ogólnie:
Bardzo proste statystyki, tylko barploty i histogram. Wypadało by pokazać coś bardziej zaawansowanego i przemyślanego.

Na plus:
Histogramy z czasem gry mają tą samą oś OX.

Na minus:
Kolory są przypadkowe (czas gry jest czasem zielony a czasem fioletowy), z wykresów trudno odczytać jakieś wartości. Wykresy paskowe po lewej stronie pokazują po kilka liczb (5-6 liczb każdy), ale są znacznie większe niż byłaby tabela z tymi liczbami a znacznie trudniej je odczytać.


Inne:

Estetykę tego plakatu nalezy podnieść. Nie ma powodu by dublować tytuły, np. ‘Rozkład czasu gry’ jest i na wykresie i nad wykresem.
Wykresy w ggplot2 wyglądałyby znacznie lepiej.

Warto popracować nad detalami. Np. czas gry przedstawiony jest w sekundach, ale dla sekund na osi OX warto byłoby pokazać znaczniki na wartościach 30/60/90 a nie 50/100.

Są dwa histogramy dla czasu gry Niedziela/Środa. Ale co z nich wynika? Różnią się, nie różnią się, o ile się różnią? Ja nie potrafię praktycznie nic odczytać z tych wykresów.

Wykresy paskowe są strasznie spłaszczone, trudno cokolwiek z nich odczytać. Lepiej byłoby te paski zrobić poziome, lub umieścić je obok siebie.
Z pewnością też sama tabela z 6 liczbami byłaby bardziej czytelna, ponieważ teraz naprawdę trudno odgadnąć jakie są wyniki dla niedzieli.

Dlaczego średni czas gry w kwietniu jest najniższy? Z czego to może wynikać?
Są pokazane podstawowe statystyki, ale brakuje dalszego pociągnięcia przedstawionych historii.

Czy naprawdę różnica pomiędzy kwietniem a styczniem jest mniejsza niż pomiędzy wtorkiem a niedzielą? Nie widać tego.
Generalnie, wykresy są bardzo podstawowe i nie widać związku pomiędzy nimi a wnioskami.



## -------------------------
## Phase 2

Nie ma żadnej potrzeby by korzystać z power pointa do prezentacji. Ten sam efekt a może i lepszy można uzyskać w knitrze (np. z prezentacjami w HTML5).

Z tej kolorowej chmury słów niewiele wynikać. Widać które słowo jest największe, bo jest innym kolorem. Ale pozostałe trudno uporządkować.

Podział na grupy w zależności od liczby odwiedzonych stacji to dobry pomysł. Ale jak uzasadnić wybór granic tych grup 6/10/20? To nie powinny być przypadkowe liczby. Jak liczne są poszczególne grupy?

Wykresy ze slajdu 4 pokazują że coś poszło nie tak.
W danych ewidentnie widać trzy grupy. To wręcz budzi podejrzenie, że jakaś zmienna nie została unormowana.
Skąd pomysł by widząc taki wykres szukać 2 klas?
I gdy widać że te dwie klasy nie pasują do ewidentnych chmur punktów jest to wyraźny znak że złe jest albo skalowanie albo grupowanie i jedną z tych rzeczy trzeba poprawić.

Dlaczego na typowej ścieżce ze slajdu 5 są węzły 3 kolorów? I dlaczego ten wykres jest taki mały?

Klastrowanie ze strony 6 powinno mieć klaster oznaczony jako zmienna factor a nie numeric.

Bez komentarzy trudno cokolwiek odczytać z tego power pointa.
Proszę już z niego nie korzystać.
W knitrze można robić prezentacje.
A w czym by ich nie robić, każdy wynik powinien być szeroko opisany.
Na razie są ładne kolorowe wykresy, ale gdzie wnioski?

Jak chcą mnie państwo przekonać że grup jest 2-3 a nie 40-50?

Slajd 10 wprowadza całkowity zamęt ponieważ nie wiadomo czy kastrowane sa eksponaty (na slajdzie 10 tak) czy wizytujące wystawę osoby (na wcześniejszych slajdach).



Z pliku 'Rmd' przed wyłąniem należałoby uzunąć zbędne opisy - pozostałość po szablonie.
Nie mówiąc już o tym, że należałoby dodać wnioski lub koemntarze tak by dało się zrozumieć co i po co w tym pliku się dzieje.


## -------------------------
## Phase 3

Podział na stacje tranzytowe i inspirujące jest ciekawy. 
Ale przyjęty sposób analizy nie pzowala na rzstrzygnięcie jaka stacja byłaby inspirującą.

1. Proficiency in tools	

Wykorzystano metody PCA, k średnich, arules.
To podstawowe wersje, któ5e powinny być porównane przynajmniej z innymi technikami, takimi jak isoMDS i pam.


2. Structure and conclusions	

Nie ma postawionych pytań badawczych. Zdecydowana większość wykresów powinna być przeniesiona do załącznika, teraz tylko utrudnia czytanie bo nie wiadomo co ma z nich wynikać.
Wygląda jakby projekt się skończył na eksploracji, ale zabrakło syntezy wyników

W tym raporcie jest wiele zdań, które nie sposób zrozumieć.

Przykładowo:
..Nie zdecydowano się jednak na podział ze względu na małą zgodność rzutowania z podziałem oraz małą liczbę gości w tej grupie.'' - zdanie pod tajemniczo brzmiącym wykresem p31

Nazwy wykresów, takie jak p21, p31 nic nie wnoszą. Jest wiele miejsca na tytuł i jeżeli to konieczne to też podtytuł.



3. Adequacy

Cytat: 'Na mapce widać, że'. Na tej mapie z tak małymi etykietami nic nie widać. 
Poniżej tego zdania jest wykres bez komentarza, z którego niewiele wynika.

Wybór liczby grup jest niepoprawny. 
Dla statystyki k można odnieść wrażenie że znacznie większe wartości klastrów niż 5 bedą dobre. a tutaj wykres odcięty do 5.

Określenie 'ponieważ podział na klastry wydawał się w tej parze najbardziej zgodny z rzutem.' powinno być jakkolwiek uzasadnione liczbowo.

W tekst wplecione są notatki typu 'Zastanawiający jest brak stacji cnk18, cnk16 i cnk12.' ale bez żadnego wyjaśnienia. Czy to wniosek, że coś zostało źle zrobione, czy też jest to punkt do sprawdzenia, czy też jest to sposób podkreślenia ważności wyniku.

Czemu służyć ma dodanie modelu liniowego, skoro kończy się on określeniem: 'Model ma jednak charakter jedynie informacyjny i wyciąganie wniosków nie musi być uprawnione ze względu na bardzo niski poziom R-kwadrat.'
Skoro tak to po co umieszczać tą metodę skoro wyniki nie są informatywne?

Z komentarzem 'Przeprowadzona analiza pokazała, że niemożliwa jest jednoznaczna odpowiedź na pytanie czy dana stacja jest “tranzytowa” czy “inspirująca”. ' nie mogę się zgodzić. Zgodzę się jedynie z tym, że przyjęte metody nie pozwalały na odpowiedzenie na to pytanie.

Brakuje uzasadnienia dlaczego użyto PCA, czy na tych danych to ma sens?

Wykresy ze strzałkami są bardzo nieczytelne.

Oceny obszarów:

70 / 50 / 40

